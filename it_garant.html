<div style="columns: 2;">
<p>I Love my phone S.r.l.</p>
<p>Termini e condizioni di riparazione</p>
<p>(Riparazioni retail)</p>
<p>I presenti termini e condizioni regolano il servizio di riparazione del Suo prodotto
da parte di I love my phone S.r.l.</p>
<ol>
    <li>I love my phone fornirà assistenza per il prodotto come descritto
nell’autorizzazione a
procedere, e alle tariffe in essa indicate, in aggiunta a eventuali imposte
applicabili.
I love my phone è consapevole dell’importanza dei dati per i clienti. Esiste la
possibilità
che si verifichi una perdita dei dati durante l’intervento e, in alcuni casi, i dati
possono essere cancellati, formattati o divenire irrecuperabili. Pertanto, è
esclusiva responsabilità del cliente effettuare un backup di tutti i dati, software e/o
programmi presenti sul prodotto, nonché decidere se cancellare tali dati dal
prodotto prima dell’intervento di assistenza. I love my phone declina ogni
responsabilità
per la perdita, il recupero o la compromissione di dati, software e programmi,
nonché per la perdita delle funzionalità del prodotto, che dovessero verificarsi
nell’ambito dei servizi forniti I love my phone.
Il cliente prende atto del fatto che il dispositivo possa essere spedito tramite
corriere ordinario a un fornitore di servizi esterno che si occupi dell’assistenza.
Pertanto, è consigliabile effettuare un backup del dispositivo e cancellarne i
contenuti prima di consegnarlo in assistenza.</li>
<li>Dopo aver ispezionato il prodotto, I love my phone può addebitare al cliente il
costo della
diagnosi, se rileva che (i) l'assistenza non è necessaria; (ii) il guasto è causato da
incompatibilità dei programmi software o dei dati presenti o memorizzati sul
prodotto; (iii) l'assistenza è necessaria a causa del guasto di parti non fornite da
I love my phone; (iv) sono necessarie ulteriori parti o manodopera non specificate
nei costi
stimati originali e il cliente non acconsente all'intervento per via dei costi rivisti; o
(v) non è possibile eseguire l'intervento di assistenza poiché il numero di serie è
stato modificato, rimosso o reso illeggibile o poiché il guasto deriva da cause
accidentali, uso improprio, versamento di liquidi o immersione, negligenza, uso
non corretto (ivi inclusi interventi errati di installazione, riparazione o
manutenzione svolti da personale non I love my phone, modifiche non consentite,
condizioni ambientali estreme (ivi incluse temperatura o umidità estreme),
sollecitazioni o interferenze fisiche o elettriche anomale, sbalzi o picchi di
tensione elettrica, folgorazione, elettricità statica, incendio, cause di forza
maggiore o altre cause esterne. I love my phone si riserva il diritto di restituire il
prodotto
al cliente senza sottoporlo all'intervento di assistenza, in condizioni danneggiate
e applicherà l'eventuale costo della diagnosi.</li>
<li>Qualora la riparazione richiedesse lavori o parti di ricambio non specificati
precedentemente, I love my phone potrà chiederLe di approvare un nuovo
preventivo.
Qualora Lei non concordasse che I love my phone possa modificare i costi della
riparazione, I love my phone potrà restituirLe il prodotto senza ripararlo, e potrà
addebitarLe ogni costo di diagnostica indicato.</li>
<li>Tutte le situazioni di cui al punto b) porteranno ad una cessazione di garanzia
della riparazione o della vendita dell’oggetto.
<ol type="a">
    <li>Nel momento in cui il materiale testato risulti funzionante (quindi non siano
riscontrati i problemi lamentati e segnalati dal cliente), fuori garanzia oppure
rientrante nelle limitazioni, saranno addebitate al cliente i costi di manodopera e di
eventuali costi di riparazione del dispositivo.</li>
<li>Rotture causate da incidenti o da cadute in acqua- Rotture causate da un uso
improprio - Rotture di eventuali vetri e cristalli - Degrado naturale causato dal
Tempo - Prodotti con evidenti segni di manomissione - Rotture o malfunzionamenti
causati dal trasporto non assicurato - Da un imballaggio non idoneo - Installazione
dei componenti non eseguite da I love my phone.</li>
<li>I love my phone non si assume nessuna responsabilità su installazioni effettuate
da terzi e NON ne riconosce la garanzia ed assistenza</li></ol>
</li>
<li>I love my phone garantisce per un periodo di centottanta (180) giorni dalla data
della
riparazione che la riparazione sarà effettuata in modo competente ed a regola
d'arte e che tutte le parti utilizzate per riparare il Suo prodotto saranno esenti da
difetti materiali e funzionanti, salvo che sia diversamente specificato da I love my
phone.
La presente garanzia è una garanzia limitata espressa, ed in caso di
inadempimento I love my phone effettuerà nuovamente la riparazione, riparerà o
sostituirà
la parte. Per beneficiare della presente garanzia, Lei dovrà riportare, a Sue spese,
il Suo prodotto nel luogo in cui è stata effettuata la riparazione. La presente
garanzia ed i relativi rimedi sono esclusivi e sostituiscono ogni altra
garanzia, rimedio e condizione scritta, orale, espressa o implicita. I love my phone
nega
specificamente ogni garanzia implicita, incluse, senza alcuna limitazione, garanzie
di commerciabilità ed idoneità per uno specifico scopo. Qualora I love my phone non
potesse per legge negare le garanzie implicite, la durata di dette garanzie sarà
limitata alla durata della garanzia limitata espressa. Quanto precede non limiterà
né escluderà in alcun caso alcun diritto che lei possa vantare ai sensi del codice
del consumo, Decreto Legislativo n. 206/2005</li>
<li>La presente garanzia non si applica a: parti consumabili, come le batterie o i
rivestimenti protettivi, soggette a deteriorarsi nel tempo, salvo in caso di difetti
relativi a materiali o fabbricazione; danni estetici, ivi inclusi, in via esemplificativa,
graffi ammaccature e porte con parti di plastica rotte, salvo in caso di difetti
relativi a materiale o fabbricazione; danni accidentali o derivanti da uso improprio
o non corretto, incendio, contatto con liquidi, terremoto o da altre cause esterne.
Nel più ampio limite previsto dalla legge, I love my phone e le sue affiliate non
saranno in
alcun caso responsabili per alcun danno speciale, indiretto, incidentale o
consequenziale derivante dalle riparazioni effettuate, né ai sensi di alcuna altra
teoria giuridica, inclusi a titolo semplificativo: perdita di ricavi; perdita di profitti
attuali o previsti (inclusa perdita di profitti derivati da contratti); perdita d’uso di
denaro; perdita di risparmi; perdita d’affari; perdita di opportunità; perdita di
avviamento; perdita di reputazione; perdita, danneggiamento o corruzione di dati;
o ogni costo di recupero, programmazione o ristoro di qualsiasi programma o
dato archiviato o usato in relazione al suo prodotto e qualsiasi violazione della
confidenzialità dei dati archiviati nel suo prodotto. La precedente limitazione non
si applicherà a richieste avanzate per morte o danni biologici, né in caso di dolo o
colpa grave, nonché in ogni altro caso di violazioni di obblighi derivanti da norme
di ordine pubblico come previsto dall’articolo 1229 del codice civile italiano. In
particolare I love my phone non garantisce che sarà in grado di riparare o sostituire il
suo
prodotto senza alcun rischio o perdita di programmi o dati, e mantenere la
confidenzialità dei dati. Qualora qualsiasi prodotto dovesse essere danneggiato o
perso mentre re:store lo ha in custodia, la responsabilità di I love my phone sarà
limitata al
costo della riparazione o della sostituzione del prodotto in questione. In caso
contrario, la responsabilità di I love my phone per ogni e qualsiasi danno non
supererà in
alcun caso l’ammontare dei pagamenti ricevuti da I love my phone per i servizi forniti
ai
sensi dei presenti termini. I rimedi qui indicati saranno i suoi soli ed esclusivi
rimedi per qualsiasi inadempimento di I love my phone ai sensi dei presenti termini e
condizioni. Quanto precede non limiterà né escluderà in alcun caso alcun diritto
che lei possa vantare ai sensi del codice del consumo, Decreto Legislativo n.
206/2005</li>
<li>Qualora Lei non ritirasse il Suo prodotto e non pagasse ogni relativo costo entro
sessanta (60) giorni decorrenti dalla comunicazione da parte di I love my phone che il
Suo
prodotto è stato riparato, I love my phone potrà ritenerlo e disporne ai sensi di legge.
I love my phone sarà responsabile del telefono solo per il periodo di permanenza del
medesimo nel centro.</li>
<li>Qualora la riparazione implicasse il trasferimento di informazioni o l'installazione
di un software, Lei dichiara di avere il diritto di copiare l'informazione e di
accettare i termini della licenza del software, e Lei autorizza I love my phone a
trasferire le
informazioni e ad accettare tali termini per Suo conto nell'effettuare la riparazione.</li>
<li>I presenti Termini e Condizioni sono gli unici termini e condizioni che regolano la
riparazione del Suo prodotto da parte di I love my phone.</li>
<li>Lei concorda e comprende che è necessario per I love my phone raccogliere,
trattare ed
utilizzare i Suoi dati personali per effettuare la riparazione ai sensi dei presenti
Termini e Condizioni. I love my phone tutelerà i Suoi dati ai sensi delle Norme sulla
privacy.</li>
</ol>
</div>
<div style="display:flex; align-items: end; column-gap: 3em;">
<div>
    <p>SOSTITUZIONE DI BATTERIE</p>
<p>Le batterie sostituite da I love my phone sono garantite 12 mesi.
La garanzia non è valida nei seguenti casi:</p>
<ol>
<li>quando la batteria risulta scarica a causa di inutilizzo, assorbimento di
corrente della scheda logica, connettori ossidati o non ben collegati;</li>
<li>se il malfunzionamento è dovuto ad uso improprio, applicazioni non
consigliate o errate, trascuratezza nell’uso, manomissione, errata
installazione o manutenzione, negligenza, ovvero da circostanze che,
comunque, non possono riferirsi a difetti di funzionamento del prodotto
stesso. </li>
</ol>
</div>
<div style="text-align: right;">
<p>Firma per accettazione</p>
<p>__________________________________</p></div>
</div>