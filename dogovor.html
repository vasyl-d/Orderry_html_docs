<p>ДОГОВІР № (номер договору)
    на перевезення вантажів у міжнародному автомобільному
    сполученні та по території України </p>

<p> м. Дніпро дата договору</p>

<p>ТОВАРИСТВО З ОБМЕЖЕНОЮ ВІДПОВІДАЛЬНІСТЮ «ЛОГІСТІКС СОЛЮШНЗ», що є платником податку на прибуток на загальних
    підставах, надалі «Замовник», в особі директора Нагібіна Дмитра Борисовича, який діє на підставі Статуту, з однієї
    сторони та (НАЗВА ФОП, ТОВ, ПО), що діє на підставі (Діє на підставі), іменоване надалі «Перевізник», в особі (в особі
    директора), з іншої сторони, уклали цей договір про наступні умови: </p>
    1. Предмет договору.
    1.1. За даною угодою Перевізник зобов'язався прийняти в обумовлені терміни і своєчасно доставити вантаж, ввірений
    йому Замовником, або відправником, вказаним Замовником (вантажовідправником), в пункт призначення і видати його
    уповноваженій на отримання вантажу особі (вантажоодержувачу), а Замовник (вантажовідправник) зобов'язався сплатити
    за перевезення вантажу встановлену плату.
    1.2. Згідно з цим договором Замовник передає Перевізникові права і обов'язки, які виникають у нього по відповідних
    договорах про надання транспортно-експедиторських послуг.

    2. Загальні положення.
    2.1. Перевезення вантажу здійснюється Перевізником на підставі Заявок, оформлених Замовником у письмовій формі і
    відправлених за допомогою факсимільного зв'язку, електронної пошти, або переданих представникові Перевізника. Заявка
    оформлюється на кожне перевезення або на групу перевезень і є невід'ємною частиною даного договору.
    2.2. Заявка узгоджується сторонами не пізніше, ніж за 10 годин до початку перевезення вантажів. Відсутність
    заперечень з боку Перевізника проти поданої Заявки, виражених у письмовій формі не менше чим за 10 години до початку
    завантаження, означає прийняття її до виконання.
    2.3. Укладення договору перевезення вантажу підтверджується складенням перевізного документа (транспортної чи
    вантажної накладної, коносамента тощо) відповідно до вимог законодавства. Відсутність, неправильність чи утрата
    перевізного документа не впливають на існування та чинність договору перевезення. Перевізний документ є первинним
    доказом укладання договору перевезення, умов цього договору і прийняття вантажу Перевізником.
    2.4. Даний Договір укладено з метою здійснення систематичних перевезень впродовж строку його дії, за яким Перевізник
    зобов’язується у встановлені строки приймати, а Замовник — подавати до перевезення вантажі у погодженому сторонами
    обсязі.
    2.5. Сторони домовились, що дія цього договору поширюється на правовідносини щодо перевезення вантажів вантажним
    автомобільним транспортом в Україні, а також у міжнародному сполученні.
    2.6. Перевізник та Замовник (вантажовідправник) домовились про те, що перевезення вантажів вантажним автомобільним
    транспортом в межах території України регулюється цим Договором, Заявками, Господарським та Цивільним кодексами
    України, Законом України «Про автомобільний транспорт», Правилами перевезень вантажів автомобільним транспортом в
    Україні та іншими законодавчими актами України, а якщо зазначені в договорі (заявці) місце прийняття вантажу для
    перевезення і місце, передбачене для доставки, знаходяться у двох різних країнах – Конвенцією про договір
    міжнародного автомобільного перевезення вантажів, Митною конвенцією про міжнародне перевезення вантажів із
    застосуванням книжки МДП (Конвенція МДП) та іншими конвенціями, міжнародними договорами та угодами, учасником якої є
    України та відповідно нею ратифіковані.
    2.7. Розмір плати за перевезення визначається по узгодженню сторін на підставі Заявок за даним Договором.
    3. Обов’язки Замовника.
    3.1. Замовник зобов’язаний подавати Заявки на перевезення і надавати всі інструкції по перевезенню вантажу. Замовник
    несе відповідальність за правильність та повноту інформації, викладеної в Заявці.
    3.2. Організує завантаження/розвантаження транспортних засобів Перевізника та митне оформлення вантажу протягом 48
    годин, з моменту прибуття автомобіля для завантаження (розвантаження).
    3.3. Замовник визначає тип і кількість автомобілей, необхідних для здійснення перевезення вантажу, в залежності від
    об’єму і характеру перевезення.
    3.4. Забезпечує упаковку і кріплення вантажу по нормам, які гарантують збереження цілісності вантажу під час
    транспортування. Сприяє виконанню вимог представників Перевізника по раціональному розміщенню вантажу у вантажному
    відділенні транспортного засобу щоб забезпечити виконання норм вагових параметрів і габаритів.
    3.5. Може організовувати зворотне завантаження транспортних засобів по погодженню з Перевізником.
    3.6. Інформує вантажовідправника про необхідність повного і правильного оформлення транспортної документації, яка
    виключає простій автотранспорту на завантаженні, розвантаженні.
    3.7. Оплачує Перевізнику вартість перевезення у відповідності з узгодженими ставками на підставі Заявок та
    виставлених Перевізником рахунків.

    4. Обов’язки Перевізника.
    4.1. Перевізник зобов’язаний виконувати перевезення вантажів у відповідності з прийнятими і підтвердженими Заявками:
    подати автомобіль точно в строки за адресою, вказаною в прийнятій до виконання Заявці; подати під завантаження
    транспортний засіб в технічно справному стані, придатному для міжнародного перевезення вказаного в заявці вантажу і,
    який відповідає вимогам митних органів. Водії повинні мати при собі необхідні документи, які підтверджують їх
    кваліфікацію.
    4.2. Заздалегідь, до моменту завантаження, повідомляє Замовнику наступні дані: реєстраційний номер тягача і прицепа,
    або напівприцепа, а також іншу необхідну інформацію для здійснення перевезення.
    4.3. У випадку поломки і неможливості подачі автомобіля під завантаження точно в строк, Перевізник зобов’язаний
    негайно повідомити про це Замовника в письмовій формі або телефонним дзвінком та, по можливості, замінити іншим
    транспортним засобом. Подача несправного транспортного засобу прирівнюється до його неподачі.
    4.4. Гарантує наявність на подані під завантаження транспортні засоби міжнародної страховки, CMR-страхування,
    свідоцтва про придатність транспортних засобів до перевезень по процедурі МДП, ліцензії на міжнародні перевезення,
    необхідну кількість CMR-накладних, книжок МДП (Carnet TIR) на кожний рейс та інші необхідні документи.
    4.5. Перевізник гарантує при будь-яких обставинах виконання законодавства щодо переданих йому вантажів.
    4.6. Перевізник зобов’язаний провести інструктаж для водіїв про обережне поводження з вантажами, а також про
    особливості перевезення даних вантажів. Водій повинен слідкувати за правильністю завантаження.
    4.7. Вантажі, прийняті не у Замовника, не можуть перевозитися в одному автомобілі разом з вантажами, переданими до
    перевезення по даному договору, без узгодження з останнім.
    4.8. Перевізник зобов’язаний слідкувати за правильністю відміток, зроблених митними органами в транспортних та інших
    супроводжуючих документах по маршруту пересування автомобіля.
    4.9. Перевізник приймає на себе на час перевезення відповідальність за збереження всіх прийнятих до перевезення
    вантажів згідно з даним договором. Забезпечує доставку довіреного вантажу в пункт призначення в строк, вказаний в
    замовленні, і передачу його уповноваженій на отримання вантажу особі, в CMR-накладній.

    5. Прийняття послуг з перевезення вантажів, провізна плата та порядок її справлення.
    5.1. З моменту прибуття вантажу до передбаченого для його доставки місця вважається, що Перевізник виконав свої
    зобов’язання щодо перевезення вантажів, обумовлених Заявкою та цим Договором.
    5.2. За наслідками виконання своїх зобов’язань щодо перевезення вантажів, Перевізник складає Акт наданих послуг в
    двох примірниках та рахунок на оплату провізної плати, які разом з оригіналами перевізних документів (ЦМР, ТТН з
    усіма відмітками, які вимагаються законом (митні, відмітка про отримання, та інші узгоджені окремо) не пізніш ніж
    через 10 (десять) днів з моменту надання послуг з перевезення вантажів передаються Замовнику (вантажовідправнику).
    Дані документи передаються особисто Замовнику, про що останній робить відмітку про їх отримання, або ж направляються
    рекомендованим чи цінним листом з описом вкладення на адресу, що зазначена в цьому Договорі. Замовник зобов’язаний
    протягом 10 (десяти) днів з моменту отримання вказаних вище документів підписати один примірник Акту наданих послуг
    та передати його Перевізнику або ж направити рекомендованим чи цінним листом з описом вкладення на адресу
    Перевізника, що зазначена цьому Договорі. У випадку відмови Замовника від підписання Акту наданих послуг, останній
    зобов’язаний скласти мотивовану письмову відповідь та направити (передати) її Перевізнику в порядку, що передбачений
    для направлення (передання) Акту наданих послуг.
    5.3. Провізна плата – плата за перевезення вантажів вантажним автомобільним транспортом встановлюється за
    попередньою домовленістю сторонами у Заявках, та може бути змінена виключено за взаємною згодою сторін цього
    Договору.
    5.4. Провізна плата за перевезення вантажів справляється (вноситься, перераховується) Замовником не пізніше 1
    (одного) робочого дня з моменту отримання Замовником сканованих копій документів на електрону пошта, зазначених в п.
    5.2. цього Договору, шляхом їх перерахування на розрахунковий рахунок Перевізника в національній грошовій одиниці
    України – гривні, якщо інше не обумовлене в Заявці.
    5.5. 5.5. Витрати Перевізника за конвойний супровід компенсуються Замовником.
    5.6. Сторони залишають за собою право зміни за взаємною згодою порядку розрахунків, передбачених даним договором в
    залежності від тарифів та інших умов перевезення вантажів.
    5.7. Замовник компенсує Перевізнику витрати, пов’язані з наданням послуг, непередбачених даним договором та /або
    транспортним замовленням на перевезення вантажу, при узгодження таких витрат Замовником.
    5.8. Перевізник зобов’язаний зареєструвати податкову накладну у строки, передбачені законодавством України.

    6. Відповідальність Сторін.
    6.1. Сторони несуть відповідальність за невиконання або неналежне виконання своїх зобов’язань, що передбачені даним
    Договором, чинним законодавством України, а також нормами міжнародного права, у тому числі умовами Конвенції про
    Договір міжнародного дорожнього перевезення вантажів (КДПВ), якщо перевезення вантажів здійснюється у міжнародному
    сполученні.
    6.2. Сторона, що порушила свої зобов’язання за Договором, повинна негайно усунути ці порушення та поновити права
    іншої Сторони, повідомивши її про це.
    6.3. Відповідальність Перевізника за збереження вантажу виникає з моменту прийняття вантажу до перевезення.
    Відповідальність Перевізника за збереження вантажу припиняється з моменту його видачі вантажоодержувачу в пункті
    призначення. Якщо вантажоодержувач не затребував вантаж, що прибув, в установлений строк або відмовився його
    прийняти, Перевізник має право залишити вантаж у себе на зберігання за рахунок і на ризик Замовника
    (вантажовідправника), письмово повідомивши його про це. Вантаж, не одержаний протягом місяця після повідомлення
    Перевізником вантажоодержувача, вважається невитребуваним і реалізується в установленому законодавством порядку.
    Перевізник відповідає за цілісність контейнера з моменту його отримання до моменту здачі контейнера в місце,
    зазначене Замовником.
    6.4. Перевізник звільняється від відповідальності за прострочення в доставці вантажу, якщо прострочення сталося не з
    його вини.
    Перевізник несе відповідальність за втрату, нестачу та пошкодження прийнятого до перевезення вантажу, якщо не
    доведе, що втрата, нестача або пошкодження сталися не з його вини. Зокрема, перевізник звільняється від
    відповідальності, якщо втрата вантажу, його ушкодження чи затримка його доставки стались внаслідок дій або недогляду
    Заявника, внаслідок інструкцій Заявника чи Вантажоодержувача, не викликаних діями або недоглядом з боку Перевізника,
    внаслідок дефекту вантажу чи внаслідок обставин, уникнути яких Перевізник не міг і наслідки яких він не міг
    відвернути. Перевізник не звільняється від відповідальності з причини несправності транспортного засобу, яким він
    користувався для виконання перевезення.
    6.5. За шкоду, заподіяну при перевезенні вантажу, що сталася з моменту прийняття вантажу для перевезення і до його
    доставки, Перевізник відповідає:
    • у разі втрати або нестачі вантажу — в розмірі вартості вантажу, який втрачено або якого не вистачає;
    • у разі пошкодження вантажу — в розмірі суми, на яку зменшилася його вартість;
    • у разі втрати вантажу, зданого до перевезення з оголошенням його цінності, — у розмірі оголошеної цінності, якщо
    не буде доведено, що вона є нижчою від дійсної вартості вантажу.
    Вартість вантажу визначається, виходячи із узгодженої вартості вантажу, яка вказана в заявці, або виходячи з рахунку
    продавця, а якщо він відсутній, то поточної ринкової ціни, на підставі звичайної вартості товару такого ж роду і
    якості.
    Крім того, підлягають відшкодуванню: плата за перевезення, мито, а також інші платежі, пов’язані з перевезенням
    вантажу, у випадку втрати всього вантажу й у пропорції, що відповідає розміру збитку, при частковій втраті; інший
    збиток відшкодуванню не підлягає.
    6.6. Замовник і Перевізник додатково до конвенції КДПВ в добровільному порядку приймають на себе обов’язки та
    зобов’язуються оплатити штрафні санкції, обумовлені даним договором або умовами конкретного транспортного
    замовлення, а саме:
    6.6.1. За зрив завантаження (неподачу автомобіля після підтвердження заявки) Перевізник оплачує Замовнику штраф у
    розмірі 5% від узгодженої в заявці вартості транспортних послуг, за затримку на завантаження більше ніж на 24 годин
    Перевізник оплачує Замовнику штрафні санкції у розмірі EUR100.
    6.6.2. За простой автомобілю під завантаженням/розвантаженням, митним оформленням, або з інших причин з вини
    Замовника понад строки, вказані в п. 3.2. даного договору, Замовник оплачує штрафні санкції в розмірі EUR 100,00 за
    кожну добу простою на території Західної Європи, та USD 100,00 на території СНД, Туреччини, 1000 (тисяча) гривень за
    добу на території України, виплачується в гривнях та визначається за офіційним курсом НБУ на дату виставлення
    Рахунку на оплату. Простої підлягають оплаті лише з дати письмового повідомлення Перевізником Замовника про простій
    автомобіля при наявності оформленої карти простою.
    6.7. Зміни в маршруті перевезення вантажу, адрес вантажовідправника/вантажоотримувача після отримання заявки
    Перевізником можливе тільки за взаємною згодою сторін. При цьому сторона, яка ініціює такі зміни, зобов’язана
    своєчасно, але не пізніше, ніж за 44 години до настання вищевказаних змін, повідомити другу сторону в письмовій або
    усній формі, і в письмовій формі узгодити оплату додаткових витрат в зв’язку з даними змінами.
    6.8. Перевізник має право відмовитися від перевезення без пояснення причин, але не менш ніж за 24 годин до дня
    завантаження. При відмові менш ніж за 24 годин, Перевізник повинен заплатити Замовнику штраф за зрив перевезення в
    розмірі, визначеному Замовником, але не більше 10 % від узгодженої сторонами вартості перевезення.
    6.9. У випадку недотримання строків доставки з вини Перевізника, Замовник накладає на останнього штраф, виходячи з
    розрахунку 100 Євро за добу в країнах Європи, 100 долл США за добу на території країн СНД, Туреччини 1000 (тисяча)
    гривен за добу на території України. При цьому нормативний строк завантаження з оформленням митних документів – 2
    доби при міжнародних перевезеннях, і 1 доба – при перевезеннях по території України. Штрафні санкції виставляються
    окремим рахунком – фактурою. Якщо перевізник попередив Замовника про можливе запізнення, то згідно п. 4.8 даного
    Договору штрафні санкції не застосовуються або застосовуються в обмеженому об’ємі. Ця ж норма стосується
    розвантаження вантажу.
    6.10. Штрафні санкції за простої автомобіля підлягають оплаті тільки з дати письмового повідомлення (претензії)
    Перевізником Замовника про простій при наявності оформленої карти простою.
    6.11. Всі штрафи за перевантаження автомобіля або інші додаткові затрати під час перевезення вантажу,
    відшкодовуються тільки по пред’явленню відповідних документів.
    6.12. Сплата штрафу за доставку вантажу з простроченням не звільняє Перевізника від відповідальності за втрату,
    нестачу або пошкодження вантажу, що сталися внаслідок прострочення.
    6.13. Перевізник і Замовник звільняються від відповідальності, якщо ненадання транспортного засобу або
    невикористання наданого транспортного засобу сталося не з їхньої вини, зокрема у разі припинення (обмеження)
    перевезення вантажу у певних напрямках, встановленого у випадках і порядку, передбачених транспортними кодексами
    (статутами).
    6.14. Перевізник і Замовник відповідає за дії і недогляди своїх агентів, службовців та всіх інших осіб, до послуг
    яких він звертається для виконання перевезення, коли такі агенти, службовці чи інші особи виконують покладені на них
    обов'язки, як за власні дії і недогляди.

    7. Форс-мажор.
    7.1. При настанні форс-мажорних обставин строк виконання обов’язків для сторони, на яку діють ці обставини,
    відстрочується на весь період їх дії і ліквідації наслідків.
    7.2. Якщо обставини форс-мажору та їх наслідки будуть продовжуватися більше трьох місяців, то кожна із сторін буде
    вправі відмовитися від подальшого виконання зобов’язань по даному договору, і в такому випадку ні одна зі сторін не
    має права на компенсацію другій стороні можливих збитків.
    7.3. Сторона, для якої склалась неможливість виконання зобов’язань по даному договору з огляду на наявність
    форс-мажорних обставин, повинна протягом 48 годин повідомити другу сторону про настання і припинення обставин, які
    перешкоджають виконанню зобов’язань по даному договору.

    8. Вирішення спорів.
    8.1. Претензії та суперечки, які стосуються виконання даного договору, будуть вирішуватися сторонами шляхом
    переговорів і консультацій.
    8.2. У випадку, якщо сторони не дійдуть згоди, то всі суперечки, які можуть виникнути по даному договору і в зв’язку
    з ним, підлягають вирішенню в господарському суді по вибору позивача.
    8.3. Взаємовідносини сторін не врегульовані в даному договорі, регулюються у відповідності з діючим Законодавством
    України, міжнародними угодами і Конвенціями.

    9. Строк дії договору.
    9.1. Даний договір вступає в силу з моменту його підписання та діє до 31.12.2023 року, та якщо жодна зі сторін за 30
    днів до закінчення терміну дії Договору не повідомить у письмовій формі іншу сторону про намір розірвати Договір,
    строк його дії буде автоматично продовжуватися на кожний наступний календарний рік.
    Всі попередні договори та інші домовленості сторін, починаючи з дати підписання даного договору, вважаються
    недійсними. У випадку, якщо на момент підписання даного договору залишаються невиконаними певні зобов’язання сторін,
    взяті на себе в рамках попередніх домовленостей, то вони виконуються згідно з попередніми договорами або
    домовленостями сторін. Дата договору є датою його підписання, якщо інша дата не вказана при підписанні даного
    договору.
    9.2. Розторгнення договору можливе по ініціативі однієї зі сторін при умові попереднього письмового повідомлення про
    це другої сторони за 30 днів до закінчення строку дії договору і виконання всіх раніше прийнятих зобов’язань в
    рамках даного договору.
    9.3. Договір може бути змінений при узгодженні обох сторін шляхом укладення додаткової угоди. Факсимільні копії
    договору, змін або доповнень до нього, підписані обома сторонами, а також реєстраційних документів, мають повну
    юридичну силу.
    9.4. Даний договір підписаний в двох екземплярах українською мовою. Обидва екземпляри мають однакову юридичну силу.

    10. МІСЦЕЗНАХОДЖЕННЯ І РЕКВІЗИТИ СТОРІН


    «ЗАМОВНИК»



    «ПЕРЕВІЗНИК»

    ТОВ «ЛОГІСТІКС СОЛЮШНЗ»

    Місцезнаходження: 49083, Дніпропетровська обл., місто Дніпро, пр. Слобожанський, буд. 35
    Ідентифікаційний код 44220454
    ІПН 442204504616
    Тел./факс: +38 (050) 640 0876
    E-mail: logisticssolutions.ua@gmail.com
    Банківські реквізити:
    п/р UA 203808050000000026005736645
    в АТ «РАЙФФАЙЗЕН БАНК АВАЛЬ»,
    МФО 380805




    Директор ______________________ Д.Б. Нагібін
    М.П.

    НАЗВА ТОВ, ФОП, ПО

    Місцезнаходження: ЮР АДРЕСА
    Ідентифікаційний код ЄДРПОУ
    ІПН ІПН

    Банківські реквізити:
    п/р (Банківські реквізити)








    Директор_______ Директор
    М.П.